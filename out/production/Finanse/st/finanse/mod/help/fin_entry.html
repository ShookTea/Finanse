<!DOCTYPE html>
<html>
  <head>
    <meta charset="UTF-8">
  </head>
  <body>
      <h1>Moduł Finanse</h1>
      <h2>Tworzenie i usuwanie wpisów</h2>
      <p>
          Aby najpierw dodać wpis, musisz otworzyć okno miesiąca (Patrz: Pomoc programu/Moduł Finanse/Tworzenie nowego miesiąca).
      </p>
      <br/>
      <img src="/st/finanse/mod/help/entry1.jpg"/>
      <br/>
      <p>
          Możesz teraz wprowadzać dane: wybierz dzień miesiąca, wpisz tytuł wydatku (np. "Sklep spożywczy") i kwotę. Jeśli jest to zarobek,
          wpisz kwotę dodatnią (np. "2000"), natomiast jeśli jest to wydatek, wpisz kwotę ujemną (np. "-5,99"). Ponieważ uznaliśmy, że wydatki występują
          znacznie częściej, niż przychody, te drugie zostają dodatkowo ozdobione niebieskim kolorem. Możesz też oznaczyć dany dzień jako święto,
          by zostało wyróżnione specjalnym czerwonym kolorem. Wszystkie niedziele są automatycznie oznaczane czerwonym kolorem, ale jeśli ci to nie odpowiada,
          możesz odznaczyć to pole w każdej chwili.
      </p>
      <br/>
      <img src="/st/finanse/mod/help/entry2.jpg"/>
      <br/>
      <p>
          Po wprowadzeniu danych wciśnij przycisk "Dodaj", by wpis został dodany do tabeli. Teraz zmieniła się aktualna kwota wyświetlana na dole okna. Zauważ
          też, że program podlicza sumę zarobków i wydatków, a także podsumowuje je jako "Bilans". Jeśli bilans jest dodatni (wyświetla się na zielono), oznacza to,
          że w ciągu miesiąca więcej zyskałeś, niż straciłeś. Jeśli bilans jest ujemny (wyświetla się na czerwono), wydałeś więcej pieniędzy, niż zarobiłeś w ciągu miesiąca.
      </p>
      <br/>
      <img src="/st/finanse/mod/help/entry3.jpg"/>
      <br/>
      <p>
          Jeśli chcesz usunąć wpis, wciśnij przycisk "Usuń" obok niego. Zauważ, że przy tworzeniu kolejnych wpisów, pole "Tytuł" będzie dawało propozycję gotowego tytułu
          na podstawie tego, jaki tytuł o takim początku pojawia się najczęściej. Jeśli na przykład dodałeś trzy wpisy "Sklep spożywczy" i dwa wpisy "Sklepik", to po
          wpisaniu "S", "Sk", "Skl", "Skle" lub "Sklep" będzie wyświetlała się podpowiedź "Sklep spożywczy", natomiast już po napisaniu "Sklepi" sugerowany będzie wpis "Sklepik".
          Aby przyjąć sugestię, wystarczy wcisnąć klawisz <code>Tab</code> - sugerowany tytuł zostanie przyjęty, a kursor przeniesie się do następnego pola, umożliwiając od razu
          wpisywanie kwoty. Podpowiedzi są zapisywane w pamięci modułu Finanse, a nie miesiąca, co oznacza, że to, jaka podpowiedź wyświetli się w jednym miesiącu, zależy od tego,
          jak często dany tytuł pojawiał się we wszystkich miesiącach, a nie tylko w tym jednym.
      </p>
  </body>
</html>
